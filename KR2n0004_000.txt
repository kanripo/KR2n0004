# -*- mode: mandoku-view; -*-
#+TITLE: 子略
#+DATE: 2015-08-24 22:53:35.697869
#+PROPERTY: ID KR2n0004
#+PROPERTY: BASEEDITION WYG    
#+PROPERTY: JUAN 提要
<pb:KR2n0004_WYG_000-1a>¶
欽定四庫全書　　　　　史部十四¶
　子畧　　　　　　　　　目錄類一(經籍之屬/)¶
　　提要¶
　　　　(臣/)等謹案子畧四卷宋髙似孫撰似孫有剡¶
　　　　録等書已著錄是書詳載諸家説部卷一始¶
　　　　漢志所載次隋志所載次唐志所載次庾仲¶
　　　　容子鈔馬總意林所載次鄭樵通志藝文畧¶
　　　　所載皆削其門類而存其書名畧注撰人卷¶
<pb:KR2n0004_WYG_000-1b>¶
　　　　數于下其一書而有諸家注者則惟列本書¶
　　　　而注家細字附録焉其有題識者凡陰符經¶
　　　　握竒經八陣圖鬻子六韜孔叢子曽子魯仲¶
　　　　連子晏子老子莊子列子文子戰國䇿管子¶
　　　　尹文子韓非子墨子鄧析子亢桑子鶡冠子¶
　　　　孫子呉子范子鬼谷子吕氏春秋素書淮南¶
　　　　子賈誼新書鹽鐵論論衡太元經新序説苑¶
　　　　抱朴子文中子元子皮子隠書凡三十八家¶
<pb:KR2n0004_WYG_000-2a>¶
　　　　其中説苑新序合一篇而八陣圖附于握竒¶
　　　　經實共三十六篇惟陰符經握竒經録其原¶
　　　　書于前餘皆不録似乎後人刪節之本未必¶
　　　　完書也馬端臨通考多引之亦頗有所考證¶
　　　　發明然似孫能知亢桑子之偽而於陰符經¶
　　　　握竒經三畧諸葛亮將苑十六䇿之類乃皆¶
　　　　以為真則鑒别亦未為甚確其盛稱鬼谷子¶
　　　　尤為好竒以其㑹梓諸家且所見之本猶近¶
<pb:KR2n0004_WYG_000-2b>¶
　　　　古終非焦竑經籍志流輾轉販鬻徒搆虛詞¶
　　　　者比故錄而存之備考證焉乾隆四十六年¶
　　　　十二月恭校上¶
　　　　　　　總纂官(臣/)紀昀(臣/)陸錫熊(臣/)孫士毅¶
　　　　　　　　　　總　校　官(臣/)陸　費　墀¶
#+PROPERTY: JUAN 原序
<pb:KR2n0004_WYG_000-3a>¶
子畧原序¶
六經後以士才藝自聲於戰國秦漢間往往騁辭立言¶
成一家法觀其跌宕古今之變發揮事物之機智力足¶
以盡其神思致足以殫其用其指心運志固不能盡宗¶
於經而經緯表裏亦有不能盡忘乎經者使之純乎道¶
昌乎世豈不可馳騁規畫鍧錚事功而與典謨風雅並¶
傳乎所逢如此所施又如此終亦碌碌與羣言如一百¶
氏同流可不嗟且惜哉嗚呼仲尼皇皇孟子切切猶不¶
<pb:KR2n0004_WYG_000-3b>¶
克如臯夔如伊吕周召况他乎至若荀況揚雄氏王通¶
韓愈氏是學孔孟者也又不可與諸子同日語或知此¶
意則一言可以明道藝究訏謨可以立身養性致廣大¶
盡髙明可以著書立言丹青金石垂訓乎後世顧所擇¶
如何耳審哉審哉乃系以諸子之學必有因其學而决¶
其傳存其流而辨其術者斯可以通名家究指歸矣作¶
子畧¶
